ঢাকা-চট্টগ্রাম মহাসড়ক: দেশের লাইফলাইন, নাকি ময়লার ভাগাড়?

ঢাকা-চট্টগ্রাম মহাসড়ক, যা দেশের অর্থনীতির লাইফলাইন হিসেবে পরিচিত, আজ যেন অব্যবস্থাপনার প্রতীক হয়ে উঠেছে। চিটাগাং রোড ওভারব্রিজের নিচে ময়লার ভাগাড়ের যে চিত্র চোখে পড়ে, তা কেবলই হতাশার জন্ম দেয়। দেশের অন্যতম গুরুত্বপূর্ণ এই মহাসড়কে এমন পরিবেশ অগ্রহণযোগ্য এবং জাতির জন্য অপমানজনক।

এ সড়ক দিয়ে প্রতিদিন লক্ষ লক্ষ মানুষ যাতায়াত করে, পাশাপাশি পণ্য পরিবহন হয় দেশের বিভিন্ন প্রান্তে। অথচ এর বুকজুড়ে জমে থাকা আবর্জনার স্তুপ দেখলে বোঝা যায় না, এটি একটি আন্তর্জাতিক মানের সড়কপথ। ময়লার দুর্গন্ধে পথচারীদের চলাচল কঠিন হয়ে পড়েছে, পরিবেশ দূষিত হচ্ছে, এবং আশেপাশের মানুষজন নানা স্বাস্থ্যঝুঁকিতে পড়ছেন।

এটা কি স্রেফ আমাদের উদাসীনতা, নাকি দায়িত্বপ্রাপ্ত কর্তৃপক্ষের ব্যর্থতা? যাদের দায়িত্ব রাস্তা পরিচ্ছন্ন রাখা, তারা কি এসব চিত্র দেখেন না? নাকি তারা কেবল অভিযোগ আর সমালোচনা শুনেই সময় পার করছেন?
ছবি-জোনায়েদুল ইসলাম
