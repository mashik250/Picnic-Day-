কক্সবাজার সরকারি কলেজের অধ্যক্ষ প্রফেসর মোহাম্মদ সোলাইমানের পদত্যাগের দাবিতে মিছিল থেকে সাধারণ শিক্ষার্থীদের সাথে সংঘাতে জড়িয়েছে ছাত্রদল। তারা বহিরাগতদের নিয়ে এসে শিক্ষার্থীদের ওপর হা'ম'লার চেষ্টা চালায়। 

এর আগে গত ২৩ জানুয়ারি দুপুরে কক্সবাজার সরকারি কলেজের বার্ষিক ক্রীড়া ও সাংস্কৃতিক প্রতিযোগিতায় ‘যেমন খুশি তেমন সাজো’ ইভেন্টে এক ছাত্রী বেগম খালেদা জিয়ার অবয়ব নিয়ে অংশ নেন। যেখানে ওই ছাত্রী খালেদা জিয়াকে ‘মিমিক্রি’ (কণ্ঠ নকল) করেন। পরে বিষয়টি ব্যঙ্গ দাবি করে তার অংশগ্রহণ বাতিল করে কলেজ কর্তৃপক্ষ। তার কিছু আচরণ ও বক্তব্যকে ‘ব্যঙ্গাত্মক’ উল্লেখ করে প্রতিযোগিতা থেকে তাকে অযোগ্য ঘোষণা করা হয়। অভিযোগ উঠার সাথে সাথেই তাৎক্ষণিক ওই ছাত্রীকে প্রতিযোগী তালিকা থেকে বাতিল করে দেয় কলেজ কর্তৃপক্ষ। ওই ছাত্রী ইতিহাস বিভাগের সম্মান ২য় বর্ষে অধ্যয়নরত । 

এই অনাকাঙ্খিত বিষয়টি নিয়ে আপত্তি উঠায় পরবর্তীতে কলেজ অধ্যক্ষের কক্ষে নিয়ে গিয়ে ওই ছাত্রীকে জিজ্ঞাসাবাদ করা হয়। তখন সে এটাকে একটি অভিনয় ছিলো বলে দাবি করেন এবং বলেন স্ক্রিপ্ট ইউটিউব থেকে তৈরি করেছেন। সেই ইস্যুর পরেই কলেজের অধ্যক্ষের পদত্যাগ দাবিতে বিক্ষোভ করছে ছাত্রদল।
